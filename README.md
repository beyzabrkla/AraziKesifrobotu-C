Projenin amacı engebeli arazilerde herhangi bir insani güç kullanmadan tamamen otonom bir şekilde robotun keşif yapmasını sağlayıp bir engeller haritası oluşturmaktır. Araziyi tanımak için robot üç adet ultrasonik sensör kullanılmıştır. Robot önüne gelen cisim, engel vb. gibi şeyleri bir matrix içerisinde tutup eğer gittiği rotada engel yok ise 0 var ise 1 şeklinde işaretliyor. Sonradan bunu okuduğumuzda engelleri görmüş oluyoruz ve ayrıca gördüğü engel sayısı, yaptığı dönüş, duruş, kalkış vb. manevraları bir struct yapısı içerisinde tutuyor. Arka tarafında bulunan LCD panelden ise robot çalışırken yukarda bahsettiğimiz bilgileri robot isminin ardından o an gözlemliyoruz. Robot aynı zamanda çalışırken sağa, sola dönüşlerde, kalkışlarda ve duruşlarda normal kurallara uygun sinyal veriyor. Böylece gelecekte geliştirilip, bir yapay şoför algoritmasına çevrilebilir. Robot dönüşlerinde ise tamamen do-while yapısı kullanılmıştır böylece zemin yapısı ne olursa olsun robotun her pist ve yerde aynı performansta çalışması planlanmış oluyor.
